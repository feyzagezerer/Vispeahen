Vispeahen Hizmet Koşulları
Bu, siz ya da temsil ettiğiniz şirket (“Siz” veya “Müşteri”) ile Vispeahen(VP) arasında
yapılan ve Vispeahen uygulaması ve tüm ilgili VP ürün ve hizmetlerinin (“Vispeahen”
veya “Hizmetler”) kullanımına dair haklarınızı belirten bir sözleşmedir. Vispeahen
üuygulamasını kullanarak bu Hizmet Koşullarından yükümlü olursunuz. Eğer
Vispeahen uygulamasını şirketiniz adına kullanıyorsanız bu Hizmet Koşullarını
şirketiniz adına da kabul etmiş ve buna yetkiniz olduğunu beyan etmiş olursunuz.
VP herhangi bir zamanda Hizmet Koşullarında değişiklik ya da güncelleme yapma
hakkına sahiptir. Hizmet Koşullarının en güncel halini her zaman
https://tr.vispeahen.com/terms adresinde bulabilirsiniz.
Kabul Edilebilir Kullanım
Bu Hizmet Koşullarını kabul edebilmek ve Hizmetleri kullanabilmek için yaşadığınız
yerde uygun yaşta olduğunuzu ve insan olduğunuzu beyan ediyorsunuz. Otomatik
kullanıcı kayıt ve üyelikleri ya da otomatikleştirilmiş sistemlerce açılmış ve onlarca
kullanılması hedeflenen hesaplar bu şartlara uygun sayılmazlar.
İşbu Hizmet Koşullarını kabul ederek burada sayılanla sınırlı olmamakla beraber;
isim, soyadı, e-posta adresi VP’ye verdiğiniz diğer tüm bilgilerin gerçek, yasal olarak
doğru ve geçerli olduğunu garanti edersiniz. Bu bilgileri değişmesi durumunda sürekli
güncel tutmakla sorumlusunuz.
Kullanıcı adı ve şifreniz sadece bir kişi tarafından kullanılabilir. Kullanıcı adı ve
şifrenin başka kişilerle paylaşılması yasaktır.
Kullanıcı adı ve şifrenizin güvenliğinden siz sorumlusunuz. Bu güvenlik
yükümlülüğünü yerine getirmemeniz durumunda VP oluşabilecek bilgi kaybı ya da
zarardan sorumlu değildir ve sorumlu tutulamaz.
Eğer kullanıcı adı ya da şifrenizin başka biri tarafından ele geçirildiğini ya da
öğrenildiğini düşünüyorsanız, hemen güvenli bir terminalden şifrenizi değiştirmeniz ve
bilgi güvenliği tehlikeye düşmüş olabilecek diğer kullanıcıları bilgilendirmeniz
gereklidir.
Vispeahen kullanarak yaptığınız tüm faaliyetler, sizin ya da şirketinizin bağlı olduğu
ülkenin kanunlarına uygun olmalıdır.
İşbu Hizmetlerin diğer kullanıcıları tarafından sizinle paylaşılan her hangi bir içerik
size olduğu gibi aktarılmaktadır ve sadece kişisel kullanımınız içindir. Bir içeriğin
sahibinin onayı olmadan bu içeriğin kullanılması, kopyalanması, çoğaltılması,
aktarılması, dağıtılması, yayınlanması, gösterilmesi, satılması, lisanslanması ya da
başka amaçlarla faydalanılması yasaktır.
İşbu Hizmetleri yetkiniz dışında ya da yasal olmayan herhangi bir amaç için
kullanamazsınız. İşbu Hizmetleri kullanırken burada sayılanla sınırlı olmamakla beraber yaşadığınız ülkenin, Amerika Birleşik Devletleri ya da Avrupa Birliği’nin
yasalarını ve telif haklarını ihlal etmemeyi kabul edersiniz.
İşbu Hizmetleri kullanırken yüklediğiniz dosyalar ve eklediğiniz içeriklerin burada
sayılanla sınırlı olmamakla beraber; virüs, Trojan, tuş kaydedici, ve diğer kötü amaçlı
yazılımları içermediğini garanti ediyorsunuz.
Genel Kullanım Koşulları
İşbu Hizmetleri kendi riskinizde kullanıyorsunuz. İşbu Hizmetler size “olduğu gibi” ve
“mevcut haliyle” sunulmaktadır.
VP’nin işbu Hizmetleri sağlayabilmek için gerekli donanım, yazılım, sunucu, ağ,
altyapı, veri merkezleri, internet bağlantıları ve destek unsurlarını kapsayan çeşitli
kısımlar için iş ortakları ve üçüncü partilerle çalıştığını anlıyor ve kabul ediyorsunuz.
Bunlarla sınırlı olmamakla birlikte aşağıdaki faaliyetlerin yasak olduğunu anlıyor ve
kabul ediyorsunuz:
Sistemin sizin erişiminize açılmamış kısımlarına erişmeye, bunları değiştirmeye,
bozmaya, işlevini engellemeye teşebbüs etmek.
Vispeahen'i kötü amaçlı yazılım dağıtmak, başkalarını kötü amaçlı web sitelerine
yönlendirmek, herhangi bir biçimde başkalarının veri güvenliğini ihlal etmek için
kullanmak. Virüslü dosyalar yüklemek, kötü amaçlı script gömmek, veya kötü amaçlı
web sitelerinin linklerini kaydetmek bu kapsamda faaliyetlerdir.
Sistemin açıklarını keşfetmeye, güvenlik mekanizmalarını ihlal etmeye veya her
türlü koruyucu önlemi etkisiz hale getirmeye çalışmak. İletişim portlarını taramak,
sınamak, otomatik seri giriş teşebbüsleri ve bu kapsamda faaliyetlerdir.
Sistem kaynaklarına web sitemiz ve açıkça izin verilen iletişim yöntemleri dışında bir
şekilde erişmek.
Tarafımızca izin verilmemiş istemciler, ara yazılımlar ve hizmetler kullanarak sisteme
yükleme ve indirme yapmak, kullanıcıya sunum öncesinde içerik kazımak, yeniden
biçimlendirmek, farklı bir amaç için değiştirmek.
İşbu Hizmetleri değiştirmek, uyarlamak, çökertmek ve izinsiz girmek ya da başka bir
sitenin VP'nin yazılı onayı olmadan işbu Hizmetlerle ilgili olduğuna dair sahte
beyanda bulunmak.
Vispeahen'i izinsiz gönderimler için kullanmak.
Vispeahen'i kimliğinizi gizlemek, faklı bir kimlik kullanmak, aldatıcı bilgi göndermek
için kullanmak.
Başkalarının haklarını ihlal eden, aldatıcı, doğru olmayan, sahte içerik paylaşmak
veya dağıtmak.
Başkalarının markalarını ve isimlerini izinsiz kullanmak.
İşbu Hizmetleri yeniden satmak.
Her türlü yasa dışı içeriği saklamak, paylaşmak, göndermek veya yasal olmayan
herhangi bir faaliyette bulunmak.
Herhangi bir dini, etnik, ırk grubuna yönelik nefreti teşvik eden, tanıtan, kolaylaştıran
her türlü içeriği saklamak, paylaşmak, göndermek.
Bağlanılan ağların ya da araçların teknik gereklerini sağlamak üzere, bazı
içeriklerinizin halka açık kanallar üzerinden şifrelenmeden taşınabileceğini ya da
depolanabileceğini anlıyor ve kabul ediyorsunuz.
Ödeme, İade, Üyelik Değişikliği
Vispeahen aboneliği şirketiniz adına satın alınarak ödemesi yapılır. Şirket
hesabınızda Sistem Yöneticisi yetkisine sahip kullanıcılar gerektikçe diğer
kullanıcılara yetki verebilir ya da alabilirler.
Vispeahen aboneliği için geçerli bir kredi kartı ve/veya ön ödeme gereklidir.
Vispeahen'e abone olarak, VP'e ya da yetki verdiğimiz ödeme işlemcilerine işbu
Hizmetler için dönemsel ücretleri ödemeyi kabul ediyorsunuz. Her hizmet dönemi için
ödeme ilgili dönemin başında alınır ve iadesi mümkün değildir.
Vispeahen aboneliği başlattığınız zaman ücretsiz kullanımınız otomatik olarak sona
erer ve hemen ilk kullanım döneminin ücreti için faturalandırılırsınız.
VP'i geçerli hizmet dönemi bitiminden önce aboneliğinizi iptal etmek istediğinize dair
bilgilendirmediğiniz sürece, gelecek ücretler zamanı geldiğinde, kredi kartınızdan
otomatik olarak tahsil edilir.
Eksik kullanım yapılan aylar, abonelik değişikliği ya da açık hesap ile kullanım
yapılmayan aylar için iade yapılmaz ya da ek kredi verilmez.
Aboneliğinizde yaptığınız her değişiklik hemen geçerli olur.
Tüm ücretlere vergiler dahil değildir ve ek vergilerin ödenmesi Müşterinin
sorumluluğundadır.
Bu hizmet, Türkiye'den sunulmakta ve ülkenin mevzuatına göre faturalanmaktadır.
Üyeliğin Dondurulması ve Üyelik İptali
Şirket hesabınız dondurulduğunda, dondurulma tarihinden itibaren doksan (90) gün
boyunca bilgileriniz korunur. Hesabınızı bu süre içerisinden tekrar işlevsel hale
getirmeye karar verirseniz, abonelik için ödemenizi yaptıktan sonra bilgilerinize
ulaşabilirsiniz.
Eğer bu süre zarfında hesabınızı işlevsel hale getirmezseniz, bu süresinin sonunda
tüm bilgileriniz silinebilir ve tekrar bir daha geri getirilemeyebilir.
Müşteri, kendi hesabını doğru bir şekilde iptal etmekten sorumludur. E-posta ya da
telefon yoluyla gönderilen abonelik iptal talepleri geçerli değildir. Herhangi bir
zamanda Kontrol Paneli menüsündeki abonelik iptali linki kullanılarak abonelik iptal
edilebilir. Hizmet döneminin ortasında üyeliğinizi iptal ederseniz, iptal işleme hemen
alınabilir ve tekrar faturalandırılmazsınız.
VP, hizmet koşullarını ihlal ettiğinize veya hizmetleri amaç dışı kullandığınıza karar
verirse, önceden haber vererek ya da vermeden, bir neden belirterek ya da belirtmeden her hangi bir zamanda şirketinizin hesabını kapatabilir ya da tüm hesaba
ya da bir bölümüne ulaşımınızı engelleyebilir. Bu şekilde hizmetlerin kapanması
hesabınızın dondurulması ya da silinmesine, hesabınıza ulaşmanızın
engellenmesine, hesabınızdaki tüm içerikler üzerindeki haklarınızdan feragat
etmenize yol açabilir. VP her hangi bir nedenle her hangi bir kişiye hizmet vermeme
hakkını saklı tutar.
Değişiklik
VP, Hizmetleri değiştirebilir ya da tüm hizmeti ya da her hangi bir bölümünü süreli ya
da sürekli, haberli ya da habersiz olarak devam ettirmeyebilir. VP Bu Hizmet Koşulları
sözleşmesinde anlatıldığı gibi Hizmetlerdeki her hangi bir değişiklik ya da kesintiden
sorumlu tutulamaz.
VP ücretleri ya da ödeme şartlarını otuz (30) gün önceden haber vererek değiştirme
hakkını saklı tutar. Her hangi bir zamanda www.vispeahen.com web sitesinden ya da
Hizmetlerin içerisinden bu tür bir değişikliği duyurur.
Telif Hakları, Tescilli Markalar ve İhlal İddiaları
Vispeahen'deki herhangi bir içeriğin bir telif hakkı veya tescilli markayı ihlal ettiğini
görürseniz, bir https://www.vispeahen.com sitesindeki iletişim formunu doldurarak bizi
bilgilendirin. Aşağıdaki bilgileri sağladığınızdan emin olun:
Telif hakkına konu eser veya tescilli markanız
İhlal eden içerik, mümkünse URL’sini bildirin.
Adınız, kurumunuz (varsa), e-posta, telefon numarası, yasal posta adresiniz
Telif hakkına konu eser veya tescilli markaya sahip olduğunuzu belirtin.
Bu içeriğin Vispeahen'den kaldırılmasını talep edin.
Reklam ve Sponsorluk
Size verilen hizmetin bedelini sübvanse etmek için reklam verenlerle ve sponsorlarla
işbirliği yapabiliriz. Reklam ve sponsorluk gelirleri olmaması durumunda bu hizmetin
bedelinin çok daha yüksek olacağını anladığınızı, bedelin düşük kalabilmesi için
reklam verenler ve sponsorlarla işbirliği yapmamıza rıza gösterdiğinizi beyan
ediyorsunuz. Vispeahen web sitesinde ve size gönderdiğimiz e-postalarda
reklamların görüntülenmesini herhangi bir yöntemle engellememelisiniz. İlginizi
çekmeyecek reklamların size gösterilmesini azaltmak için, Vispeahen'e siz ve
kurumunuzun diğer kullanıcılarının girdiği bazı profil bilgilerini kullanabiliriz.
Eğer reklam gösterimleri ve sponsorluklar için başka reklam şebekeleri ve iş ortakları
ile çalışırsak, kimliğinizi açığa çıkarmayacak şekilde siz ve şirketiniz hakkında bazı
bilgileri bu kurumlarla paylaşabiliriz. İrtibat bilgileriniz, kişi isimleri, telefon numaraları,
e-posta adresleri, dosyalarınız reklam verenlere ve sponsorlara kesinlikle iletilmez.
Reklam verenlerin ve sponsorların mesajlarından sorumlu değiliz.
Sorumluluğun Sınırlandırılması Ve Garanti
Hizmetler olduğu şekliyle sunulmaktadır. VP, tedarikçileri ve lisansörleri sözleşmeye
konu hizmetlerin amaca uygunluğu, satılabilirlik ve ihlalsizlik de dahil olmak ve
bunlarla da sınırlı kalmamak üzere, zımni dahi olsa hiçbir garanti vermezler.
VP, tedarikçileri ve temsilcileri, burada sayılanlarla sınırlı olmamakla birlikte;
Hizmetlerin hatasız olduğunu
Hizmetlere ulaşımın kesintisiz ve devamlı olduğunu
Hizmetlerin sizin özel talep ve ihtiyaçlarınızı karşılayacağını,
Hizmetlerin ve ürünlerin kalitesinin beklentilerinizi karşılayacağını,
Ve Hizmetlerdeki her hatanın düzeltileceğini
garanti etmez.
VP, tedarikçileri ve temsilcileri herhangi bir zamanda habersiz olarak bakım, onarım,
güncelleme çalışmaları ya da başka bir nedenden dolayı Hizmetleri kullanımınızı
tamamen ya da kısmi olarak durdurabilir veya sınırlandırabilir. Bu sırada oluşabilecek
her hangi bir kesinti ya da bilgi kaybından VP sorumlu değildir.
VP, tedarikçileri ve lisansörleri hiçbir hal ve şart altında bu sözleşmenin konusu olan
işlerden dolayı hiçbir sözleşme, ihmal , mesuliyet veya başka hukuki teoriye
istinaden: (i) hiçbir özel , doğrudan veya dolaylı tazminat; (ii) muadil ürün ve
hizmetlerin temini; (iii) kullanımın kesintiye uğraması, verilerin kaybedilmesi veya
bozulması ; veya (iv) söz konusu durumun 3 ay öncesine kadar geçen sürede VP'e
veya onun atadığı ödeme işlemleri sağlayıcısına bu hizmetler için ödediğiniz miktarı
aşan herhangi bir miktar için yükümlülük altında olmayacaktır. VP'in, makul ölçülerde
kendi kontrolünde olmayan konulardan dolayı hiçbir yükümlülüğü yoktur.
Yukarıdakiler, yasanın izin verdiği ölçüde uygulanır.
VP'in bu Hizmet Koşullarında belirtilen her hangi bir maddeyi uygulamaması, o
maddenin geçersiz olduğu anlamına gelmez. Hizmet Koşulları, Hizmetleri
kullanımınızı kapsar ve siz ve VP arasındaki sözleşmeyi oluşturarak burada sayılanla
sınırlı olmamakla birlikte daha önceden yapılmış herhangi bir anlaşmayı, Hizmet
Koşullarının eski versiyonlarını geçersiz kılar.
Biz, çalışanlarımız, yöneticilerimiz, temsilcilerimiz, tedarikçilerimiz, doğrudan veya
dolaylı (kar kayıpları, veri kayıpları, yetkisiz erişimler, avukat ücretleri de dahil ama
bunlarla sınırlı olmamak üzere) zararlarınızdan ve bunların telafisinden veya
tazmininden sorumlu değiliz ve her halükarda toplam mesuliyetimiz, tazmin talebinin
yapıldığı günden önceki doksan (90) takvim günlük sürede bize yapmış olduğunuz
ödemelerle sınırlıdır.
HİZMET KOŞULLARININ SONU
Hizmet Koşulları ile ilgili her hangi bir sorunuz ya da endişeniz var ise,
info[@]vispeahen.com adresine e-posta göndererek bizimle irtibata geçebilirsiniz.
